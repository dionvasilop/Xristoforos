[Chapter_1.7_accessible_clean.md](https://github.com/user-attachments/files/21939615/Chapter_1.7_accessible_clean.md)
# Κεφάλαιο  1  
Εισαγωγή στη ψηφιακή σχεδίαση και τεχνολογία (από το μηδέν στο ένα)  

## Slide 1

<b>Λογική σχεδίαση</b>  

Θεωρία: <br>Βασίλειος Καρακώστας, Επίκουρος Καθηγητής, E-mail: vkarakos@di.uoa.gr  
Διονύσιος Βασιλόπουλος, Εργαστηριακό Διδακτικό Προσωπικό, E-mail: denis@di.uoa.gr  
Εργαστήριο: <br>Διονύσιος Βασιλόπουλος, Εργαστηριακό Διδακτικό Προσωπικό  
Πληροφορίες για το μάθημα θα βρείτε στο eclass: https://eclass.uoa.gr/courses/D13/  
Εκεί υπάρχουν οι διαλέξεις του μαθήματος και λυμένες ασκήσεις  
Το εργαστήριο προσφέρει την κατανόηση των βασικών αρχών και πρακτικών της ψηφιακής λογικής, σύμφωνα με το αρχαίο κινέζικο ρητό:  
“Ακούω και ξεχνώ,βλέπω και θυμάμαι,εφαρμόζω και κατανοώ (μαθαίνω)”  

## Slide 2

<b>Μαθησιακοί στόχοι</b>  
Να μυηθούν βήμα-βήμα οι αμύητοι φοιτητές, χωρίς την αναγκαιότητα κάποιας πρότερης γνώσης, αρχικά στα αριθμητικά συστήματα και στις λογικές πύλες, κατόπιν στη συνδυαστική λογική και τέλος στην ακολουθιακή λογική  
Η μύηση συμπεριλαμβάνει και θεμελιώδεις γνώσεις προγραμματισμού στη γλώσσα περιγραφής υλικού (VHDL)  
(Σήμερα, το hardware είναι κυρίως προγραμματισμός)  
Το ιδιαίτερο τελετουργικό μύησης στην ψηφιακή σχεδίαση, που ακολουθείται στο παρόν μάθημα, αφορά όλους τους φοιτητές που ενδιαφέρονται να εντρυφήσουν:  
στην ανάπτυξη του υλικού και του λογισμικού υπολογιστικών συστημάτων, τηλεπικοινωνιακών και δικτυακών συστημάτων, και συστημάτων ψηφιακής επεξεργασίας σήματος και πληροφοριών στην επιστήμη και τεχνολογία των υπολογιστών  


## Slide 3

<b>Προσδοκώμενα μαθησιακά αποτελέσματα</b>  
Με την επιτυχή ολοκλήρωση του μαθήματος ο φοιτητής/η φοιτήτρια θα είναι σε θέση να:  
- περιγράφει τις αρχές και πρακτικές της συνδυαστικής και ακολουθιακής λογικής,  
- σχεδιάζει όλες τις βασικές μονάδες ενός ψηφιακού συστήματος στο επίπεδο της λογικής σχεδίασης,  
- αναλύει τον χρονισμό των ψηφιακών συστημάτων,  
- περιγράφει τις σύγχρονες διατάξεις μνήμης και λογικής,  
- κατέχει βασική γνώση προγραμματισμού σε γλώσσα περιγραφής υλικού (VHDL) κυρίως μέσω του εργαστηρίου του μαθήματος  

## Slide 4

Βιβλιογραφία  
ΨΗΦΙΑΚΗ ΣΧΕΔΙΑΣΗ ΚΑΙ ΑΡΧΙΤΕΚΤΟΝΙΚΗ ΥΠΟΛΟΓΙΣΤΩΝ, ΕΚΔΟΣΗ ARM  
Κωδικός Βιβλίου στον Εύδοξο: 86055864  
Έκδοση: 1η/2019  
Συγγραφείς: SARAH L. HARRIS, DAVID MONEY HARRIS  
ISBN: 978-960-461-961-0  
Τύπος: Σύγγραμμα  
Διαθέτης (Εκδότης): ΕΚΔΟΣΕΙΣ ΚΛΕΙΔΑΡΙΘΜΟΣ ΕΠΕ  


## Slide 5

Κεφάλαιο  1  
Εισαγωγή στη ψηφιακή σχεδίαση και τεχνολογία (από το μηδέν στο ένα)  

Συγγραφείς διαφανειών: Γιώργος Παπαδημητρίου, Αντώνης Πασχάλης, Διονύσης Βασιλόπουλος  
Μετατροπή σε προσβάσιμη μορφή: Διονύσης Βασιλόπουλος

## Slide 6

Περιεχόμενα κεφαλαίου 1  

- Εξέλιξη ψηφιακής τεχνολογίας (Εισαγωγή στην Πληροφορική)  
- Περί μικροεπεξεργαστών (Εισαγωγή στην Πληροφορική)  
- Διαχείριση πολυπλοκότητας υπολογιστικών συστημάτων (Εισαγωγή στην Πληροφορική)  
- Ψηφιακή «αφαίρεση» (Εισαγωγή στην Πληροφορική)  
- Αναπαράσταση αριθμών σε δυαδική μορφή  
- Πράξεις (+, -) μεταξύ δυαδικών αριθμών  
- Αθροιστές - Αφαιρέτες  
- Λογικές πύλες  
- Λογικά επίπεδα – Περιθώρια θορύβου  
- Τρανζίστορ CMOS – Μοντέλο διακοπτών – CMOS πύλες  
- Κατανάλωση ισχύος  

Οι παρουσιάσεις βασίζονται στο βιβλίο με τίτλο «Ψηφιακή σχεδίαση και αρχιτεκτονική υπολογιστών – Έκδοση ARM» των Sarah L. Harris & David Money Harris.  


## Slide 7

ENIAC, πρώτος υπολογιστής με 19.000 λυχνίες (και αντίστοιχες πιθανές βλάβες). Εικόνα του ENIAC.  

Εικόνα με είδη ολοκληρωμένων κυκλωμάτων  


## Slide 8

<b>Νόμος του Moore</b>

Gordon Moore (Σαν Φρανσίσκο, 1929)  
Kάτοχος προπτυχιακού διπλώματος στη Χημεία από το Πανεπιστήμιο Berkeley και διδακτορικού διπλώματος στη Χημεία και τη Φυσική από το Πανεπιστήμιο Caltech. Το 1968 ίδρυσε την εταιρεία Intel μαζί με τον Robert Noyce  
Το 1965 παρατήρησε ότι το πλήθος των τρανζίστορ σε ένα τσιπ υπολογιστών διπλασιάζεται κάθε χρόνο. Αυτή η τάση έχει γίνει ευρύτερα γνωστή ως Νόμος του Moore  
Από το 1975 και έπειτα, το πλήθος των τρανζίστορ διπλασιάζεται κάθε δύο χρόνια, ενώ η απόδοση των μικροεπεξεργαστών διπλασιάζεται κάθε 18 με 24 μήνες. Το νόμο του Moore ακολουθούν και οι μνήμες (τεχνολογίας SRAM, DRAM, HDD, SSD) του ιεραρχικού συστήματος μνήμης, αλλά με μικρότερους ρυθμούς  
Οι πωλήσεις των ημιαγωγών εμφανίζουν και αυτές εκθετική αύξηση  
Ο Νόμος του Moore έχει αποτελέσει την κινητήρια δύναμη πίσω από την απίστευτη πρόοδο που έχει σημειωθεί στη βιομηχανία των ημιαγωγών τα 50 τελευταία χρόνια, που οδηγεί στη ψηφιακή εποχή  

## Slide 9

Αναλογικά συστήματα  

Επεξεργάζονται συνεχή ηλεκτρικά σήματα, που μεταβάλλονται σαν συναρτήσεις του χρόνου  

Εικόνα που δείχνει τη γραφική παράσταση ενός αναλογικού ηλεκτρικού σήματος. Ξεκινά από τα 5 Volt, κατεβαίνει σχετικά ομαλά λίγο πάνω από τα 0 Volt, και μετά ανεβαίνει ομαλά πάλι στα 5 Volt. Η εικόνα μοιάζει με ανάποδη καμπάνα.

## Slide 10

Ψηφιακά συστήματα  

Επεξεργάζονται δυαδικά ηλεκτρικά σήματα  
Τα δυαδικά σήματα λαμβάνουν δύο μόνο τιμές:  
Το μηδέν (0 ή LOW)  
Το ένα (1 ή HIGH)  

Εικόνα που δείχνει τη γραφική παράσταση ενός ψηφιακού  σήματος. Ξεκινά από τα 5 Volt (περίπου ανάμεσα στα 4 και 5 Volt) (αντιστοιχεί στο 1) παραμένει σε αυτή την τιμή x nano seconds, καταβαίνει απότομα (με μεγάλη κλίση) περίπου στα 0 Volt (περίπου ανάμεσα στο 0 και 1 Volt), (αντιστοιχεί στο 0) παραμένει σε αυτή την τιμή x nano seconds, μετά ανεβαίνει απότομα πάλι στα 5 Volt, παραμένει σε αυτή την τιμή x nano seconds ...


## Slide 11

Ψηφιακά συστήματα  

- Συστήματα Υπολογιστών  
- Συστήματα Eπικοινωνιών  
- Συστήματα Επεξεργασίας Σήματος  
- Συστήματα Αυτομάτου Ελέγχου  
  - ψηφιακή επεξεργασία δεδομένων  
  - ψηφιακή λήψη δεδομένων  
  - ψηφιακή απόκριση  
  - αναλογική λήψη δεδομένων, μετατροπή της πληροφορίας από αναλογική σε ψηφιακή με Analog to Digital Converter – ADC (δειγματοληψία + κβαντοποίηση σε ακέραιους αριθμούς 10-16 bit)  
αναλογική απόκριση  
  - μετατροπή της πληροφορίας από ψηφιακή σε αναλογική με Digital to Analog Converter – DAC  


## Slide 12

George Boole, 1815–1864  

Όντας παιδί εργατών και μην έχοντας την οικονομική δυνατότητα να μορφωθεί μέσω του εκπαιδευτικού συστήματος, ο Boole έμαθε μόνος του μαθηματικά και στη συνέχεια έγινε μέλος του διδακτικού προσωπικού στο Κολέγιο Κουίνς (Ιρλανδία).  
Έγραψε τη μονογραφία An Investigation of the Laws of Thought (1854), όπου παρουσίασε για πρώτη φορά τις δυαδικές μεταβλητές και τις τρεις θεμελιώδεις λογικές πράξεις (logic operations): AND, OR και NOT.  
Οι δυαδικές μεταβλητές του Boole μπορούσαν να λάβουν τις τιμές TRUE ή FALSE  
Θεωρούμε ότι είναι συνώνυμοι οι όροι:  
1, TRUE, HIGH  
0, FALSE, LOW  


## Slide 13

Μεταφορά πληροφορίας  

Η ποσότητα πληροφορίας D σε μία μεταβλητή διακριτών τιμών με Ν διαφορετικές καταστάσεις χαρακτηρίζεται απο την σχέση  
- D=log base 2 of N
- Ο λογάριθμος έχει βάση το 2  
- Η μονάδα μέτρησης του D ειναι το bit  
Κάθε δυαδική μεταβλητή μεταφέρει log base 2 of 2 =1 bit πληροφοριών  
Θεωρητικά, ένα συνεχές σήμα μεταφέρει άπειρη ποσότητα πληροφοριών, αφού μπορεί να πάρει άπειρο πλήθος τιμών  
Στην πράξη, ο θόρυβος και το σφάλμα μέτρησης περιορίζουν τις πληροφορίες που μεταφέρονται στα 10-16 bit, για τα περισσότερα συνεχή σήματα  

## Slide 14

Επιλεγμένες ασκήσεις  

Άσκηση 1.4 Μια αναλογική τάση παίρνει τιμές από 0 έως 5 V. Αν είναι εφικτό να μετρηθεί με ακρίβεια + ή - 50 mV, πόσα bit πληροφοριών μπορεί να μεταφέρει το μέγιστο;  
Aκρίβεια + ή - 50 mV σημαίνει ότι το αναλογικό σήμα διαμερίζεται ανά 100 mV , δηλαδή σε 50 διακριτές τιμές από από 0 έως 5 V  
Οπότε log base 2 of 50 = 5.64 bits  

Άσκηση 1.6 Οι Βαβυλώνιοι ανέπτυξαν το εξηνταδικό (sexagesimal, με βάση το 60) αριθμητικό σύστημα πριν από 4000 χρόνια περίπου. Πόσα bit πληροφοριών μεταφέρονται με ένα εξηνταδικό ψηφίο;  
log base 2 of 60 = 5.91 bits  


## Slide 15

Ερωτήσεις συνεντεύξεων  

Ερώτηση 1.2 Ένας βασιλιάς παραλαμβάνει 64 χρυσά νομίσματα σε φόρους, αλλά έχει βάσιμες υποψίες ότι ένα από αυτά είναι κάλπικο. Σας καλεί στο παλάτι για να εντοπίσετε το κάλπικο νόμισμα. Έχετε στη διάθεσή σας μια ζυγαριά παλαιού τύπου με δύο δίσκους στους οποίους μπορείτε να τοποθετείτε νομίσματα. Πόσες φορές πρέπει να χρησιμοποιήσετε τη ζυγαριά για να βρείτε το ελαφρύτερο, κάλπικο νόμισμα;  
Επιλέξτε μία από τις απαντήσεις:  
(α)	6  
(β)	5  
(γ)	4  
(δ)	3  


